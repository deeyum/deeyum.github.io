---
layout: post
date:	2006-06-17 14:34:00
title:  from the blog of direkishore
categories: archives
permalink: /:categories/:year/:month/:day/:title/
---
http://direkishore.blogspot.com/


ab ke hum bichhade to shaayad kabhii khwabon mein milen 
jis tarah suukhe hue phool kitaabon mein milen

<FONT size=1><EM>(bichhade:part; shaayad:perhaps; khwab:dreams; 
suukhe phool:dried flowers)</EM></FONT>

dhuundh ujade hue logon mein vafaa ke motii 
ye khazaane tujhe mumkin hai kharaabon mein milen 

<FONT size=1><EM>(ujade hue:lost in desolate fogs; vafaa ke moti:pearls of loyalty; 
khazaane:treasures; kharaabon:dark misfortune)</EM></FONT>

tuu khudaa hai na meraa ishq farishton jaisaa 
dono insaan hain to kyon itne hijaabon mein milen 

<FONT size=1><EM>(khudaa:God; farishtey:angels; insaan:mortals; hijaab:veils)</EM></FONT>

gam-e-duniyaa bhii gam-e-yaar mein shaamil kar lo 
nashaa badataa hai sharabein jo sharaabon mein milen 

<FONT size=1><EM>(gam-e-duniyaa: tragedies of life; gam-e-yaar: pathos of love,friendship;
nashaa: intoxication; sharaabein: liquor)</EM></FONT>

aaj ham daar pe kheenche gaye jin baaton par 
kyaa ajab kal vo zamaane ko nisaabon mein milen 

<FONT size=1><EM>(kheenche gaye:tore us apart; nisaab:fate)</EM></FONT>

ab na vo main huun na tu hai na vo maazii hai `Faraaz',
jaise do shakhs tamannaa ke saraabon mein milen 

<FONT size=1><EM>(maazi:past; tamanna ke saraabon: mirage of desire)</EM></FONT>


Lyrics: <A href="http://www.musicalnirvana.com/ghazal/ahmed_faraz.html">Ahmed Faraaz</A>
Singer: <A href="http://www.musicalnirvana.com/ghazal/mehdi_hassan.html">Mehdi Hassan</A>
Album: <A href="http://www.musicindiaonline.com/l/9/s/album.4497/artist.413/">Classical Ghazals, Vol 3</A>
